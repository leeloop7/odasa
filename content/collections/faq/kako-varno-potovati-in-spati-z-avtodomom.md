---
id: 5bef65e2-b996-4545-a9b6-cedfaef239b7
blueprint: faq
title: 'Kako varno potovati in spati z avtodomom'
updated_by: 60856af3-22f8-4da7-9a09-8da46338f409
updated_at: 1650361267
content:
  -
    type: paragraph
    content:
      -
        type: text
        text: 'Večina nas, avtodomarjev oziroma najemnikov avtodoma, se odločimo za pot z avtodomom oziroma za najem avtodoma zato, ker želimo raziskovati in odkrivati bližnje in daljne dežele ter spoznavati nove kulture in način življenja tamkajšnjih ljudi.'
  -
    type: paragraph
    content:
      -
        type: text
        text: 'Žal so naše namene in način potovanja odkrili tudi nepridipravi, ki se tako večkrat odločijo, da bo cilj njihovega nepoštenega delovanja prav avtodom oziroma vsebina avtodoma. Zato se tudi občasno sliši ali tudi bere v novicah o raznih kaznivih dejanjih, ki lahko nam avtodomarjem povzročajo skrbi in negativno vplivajo na način potovanja z avtodomom. Vendar se je tem manj prijetnim stvarem na poti z avtodomom z nekaj pazljivosti in samozaščitnega delovanja prav lepo izogniti oziroma preprečiti.'
  -
    type: paragraph
    content:
      -
        type: text
        text: 'Potovanje z avtodomom je čudovito doživetje polno novih odkritij, spoznanj, skratka idealen način za širjenje obzorja in spoznanj o svetu okrog nas. Pripravili smo nekaj nasvetov, kako zmanjšati možnosti, da bi se tudi vam na poti z avtodomom zgodilo kaj neprijetnega oziroma bi postali cilj delovanja nepridipravov:'
  -
    type: bullet_list
    content:
      -
        type: list_item
        content:
          -
            type: paragraph
            content:
              -
                type: text
                text: 'denar (gotovino), bančne kartice in osebne dokumente ter dokumenta avtodoma imejte razporejene oziroma skrite na več mestih v avtodomu kot tudi med člani ekipe - ne v oblačilih in posodah, saj se tam nepridipravi najprej zapodijo iskat - ko pa avtodom zapuščate za uro ali več, obvezno nosite s sabo vse pomembnejše dokumente (potni list, prometno dovoljenje avtodoma) in kartice,'
      -
        type: list_item
        content:
          -
            type: paragraph
            content:
              -
                type: text
                text: 'za na pot si vedno pripravite tudi fotokopije dokumentov in bančnih kartic, saj si boste s tem bistveno olajšali postopek v primeru kraje le-teh,'
      -
        type: list_item
        content:
          -
            type: paragraph
            content:
              -
                type: text
                text: 'avtodoma ne puščajte na nezavarovanih parkiriščih, avtocestnih postajališčih, sumljivih mestih z malo prometa (pa tudi gostota prometa ni vedno varovalka, ki vas bo v velikih mestih obvarovala pred problemi),'
      -
        type: list_item
        content:
          -
            type: paragraph
            content:
              -
                type: text
                text: 'toplo odsvetujem spanje na avtocestnih postajališčih, mnogo boljša odločitev je, da zavijete z avtoceste v kakšen manjši kraji, ter zjutraj doživite prebujanje življenja v teh manjših krajih, si privoščite kavico v lokalni kavarni, kupite kruh pri lokalnem peku...'
      -
        type: list_item
        content:
          -
            type: paragraph
            content:
              -
                type: text
                text: 'ko zapustite avtodom, zastrite vse zavese in rolete, tako v potniški kabini kot v bivalnem delu in pospravite vse vrednejše stvari iz vidnega polja, snemite ploščico z avtoradia, saj prilika dela tatu,'
      -
        type: list_item
        content:
          -
            type: paragraph
            content:
              -
                type: text
                text: 'zlato pravilo: Večje kot je mesto, več je kriminala, zato, če vas je pot zanesla v večje mesto in ste se odločili prespati, ne skušajte sreče s spanjem na parkiriščih in se odpeljite prenočevat v kamp ali za to namenjene površine, saj ima že veliko evropskih mest in večjih krajev te stvari urejene tako, da nimate problema s prenočevanjem ali parkiranjem avtodoma, ko ste na ogledu znamenitosti mesta.'
---
